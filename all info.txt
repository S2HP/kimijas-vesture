        pirms apmēram miljons gadiem -degšana
Mūsdienu cilvēka Homo sapiens priekštecis Homo erectus  apguva ķīmiska procesa - degšanas izmantošanu, viņš iemācījās iekurt ugunskuru.



        pirms 9 000 gadiem cilvēki iemācījās izmantot degšanas procesu mālu apdedzināšanai
Gūstot iespēju izgatavot gan traukus, gan būvmateriālus. Apmēram tajā pašā laikā tika apgūta arī pirmā metāla - vara iegūšana no rūdas. Bet pirms apmēram 4 000 gadiem uzlabotā ugunskurā no rūdas sāka iegūt arī dzelzi.



        4.-16. gs. Alķīmijas periods
Mūsdienās šo ķīmijas vēsturiskās attīstības posmu sauc par alķīmijas periodu. Toreiz centās atrast īpašu vielu „filozofu akmeni”, kas metālus un citas vielas varētu pārvērst zeltā. Meklējumi beidzās neveiksmīgi, tomēr mēģinājumos tika iegūtas daudzas jaunas vielas un radīti pirmie ķīmijas laboratorijas trauki. Veiktie atklājumi kļuva par mūsdienu ķīmijas pamatu.



        16.-19. gs. pirmā puse
Izcilais pētnieks Paracelzs nodibināja mācību, no kuras vēlāk attīstījās farmācija. Šo laika posmu uzskata par mūsdienu ķīmijas sākumu. Pētījumus sāka veikt plānveidīgi, ar noteiktu mērķi, un tika izmantotas dažādas mērierīces un iekārtas. Tika atklāti nozīmīgākie ķīmijas pamatlikumi un gaisa sastāvs.
Roberts Boils pirms 300 gadiem lika pamatus mācībai par vielas sīkākajām daļiņām — atomiem. pievērsa uzmanību precīzu mērījumu nozīmei eksperimentālajā darbībā, kā arī nosauca elementus kā galvenos objektus ķīmiķu meklējumos.
tiek formulēta korpuskulārā teorija
nīderlandiešu dabaszinātnieks un ārsts Jans Baptista van Helmonts gaisam līdzīgajām vielām ieviesa nosaukumu – ‘gāze’.
1774. gadā izdevās iegūt un aprakstīt "uguns gāzi" jeb "defloģistēto gaisu" – skābekli.
Franču ķīmiķis Antuāns Lavuazjē (Antoine Laurent de Lavoisier) izskaidroja skābekļa lomu degšanas un oksidēšanas procesā, pierādīja vielu masas nezūdamību ķīmiskajās reakcijās. Šajā laika posmā par ķīmijas zinātnes teorētisko pamatu kļuva atommolekulārā teorija, tika atklāti vairāki kvantitatīvi likumi.



Bilde[https://resources.cdn.uzdevumi.lv/1d538822-b7e2-41b8-9268-977f93be36aa/luvazj%C4%93.png]
Attēlā: Lavuazjē – mūsdienu ķīmijas pamatlicējs.
Bildes ielikšana: codeForTheImage.html



        19. gs. otrā puse — 20. gs. 60. gadi
Šajā laika posmā  tika noskaidrota vielu uzbūve un ķīmisko pārvērtību būtība. Rodas ķīmijas lielrūpniecība. Īpaši strauji attīstās polimēru ražošana un ārstniecības līdzekļu pētniecība.

Vēlers (Friedrich Wöhler) atklāja izomērijas parādību, kļuva skaidrs, ka vielu īpašības atkarīgas ne tikai no sastāva, bet arī no tā, kādā secībā atomi savienojas vielas molekulā.

1803–1804. gadā angļu zinātnieks Džons Daltons izvirzīja un pamatoja teoriju par to, ka vielas vissīkākā daļiņa ir atoms.

Zviedru ķīmiķis Jenss Bercēliuss  ieviesa mūsdienu simbolu sistēmu ķīmisko elementu apzīmējumiem.

Itāļu fiziķis un ķīmiķis Amedeo Avogadro  izgudroja metodi vielu molekulārās masas noteikšanai, atklāja vairāku vielu molekulu kvantitatīvo sastāvu. 

Krievu ķīmiķis Dmitrijs Mendeļejevs  1869. gadā formulēja periodisko likumu un grafiski attēloja ķīmisko elementu sistēmu periodiskajā tabulā.

Pētot šķīdumus, franču ķīmiķis Fransuā Rauls un J. Vant-Hofs atklāja šķīdumu koligatīvās īpašības. Turpinot šķīdumu īpašību pētījumus, S. Arrēniuss formulēja elektrolītiskās disociācijas teoriju. 

Amerikāņu ķīmiķis Gilberts Lūiss  un amerikāņu fiziķis un ķīmiķis Ērvings Lengmjūirs  izveidoja kovalentās ķīmiskās saites veidošanas modeli. Kvantu teorijas sasniegumu izmantošana ļāva amerikāņu ķīmiķim Lainasam Polingam  izveidot valences saišu metodi (1928–31), izvirzīt ideju par atomu orbitālu hibridizāciju (1928) un formulēt elektronegativitātes jēdzienu (1932).

1929. gadā  Frīdrihs Hunds, Roberts Malikens un Džons Lenards-Džounss lika pamatus molekulāro orbitālu teorijai, kas padziļināja priekšstatu par ķīmiskās saites veidošanos. Revolūciju ķīmijas attīstībā veicināja jaunu instrumentālo metožu ieviešana vielu sastāva analīzē un uzbūves pētīšanā. 